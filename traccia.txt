Si vuole realizzare un sistema software per gestire le operazioni di una segreteria studenti universitari. Il sistema deve permettere all' addetto di segreteria di memorizzare i dati degli studenti iscritti ai corsi di laurea (nome, cognome, matricola) e i piani di studio scelti da ciascuno studente. Un piano di studio contiene l'insieme dei corsi scelti dallo studente, dove ogni corso è caratterizzato da nome e codice numerico univoco. L'addetto di segreteria deve inoltre registrare gli esami sostenuti da ciascuno studente, memorizzando per ciascun esame la data, il voto (compreso tra 18 e 30) e l'eventuale lode.

Il sistema deve permettere agli studenti di visualizzare il proprio storico degli esami che consiste nell'elenco ordinato per data degli esami superati, con la relativa data ed il voto conseguito.

Il sistema deve inoltre consentire all'addetto di segreteria di interrogare il sistema per conoscere il numero totale degli esami registrati in una determinata data ed il numero di corsi distinti per i quali si sono registrati esami in quella data.
A tal fine, l'addetto fornisce la data al sistema e, qualora in quella data sia stato registrato almeno un esame il sistema restituirà le informazioni richieste, oppure un apposito messaggio di errore.


QUESITI

1. Si disegni il diagramma dei casi d'uso e quello delle classi concettuali (System Domain Model) per tale sistema, utilizzando la Tecnica dell'analisi testuale messa a disposizione da Visual Paradigm.

2. Per il caso d'uso Interrogazione Esami registrati in una data, si disegni il sequence diagram di analisi che mostra le interazioni fra attori e sistema.

3. Si progetti una soluzione basata sul modello architetturale BCE per realizzare il caso d'uso Interrogazione Esami registrati in una data.

4. Si progetti un sequence diagram di dettaglio per realizzare il caso d'uso Interrogazione Esami registrati in una data.


Gli studenti che avranno risposto correttamente a tutti e 4 quesiti saranno ammessi a sostenere la prova orale. Al momento della prova orale, lo studente dovrà consegnare in formato elettronico il codice Java sviluppato per realizzare il caso d'uso richiesto e fornire gli stub software necessari a dimostrare il corretto funzionamento del caso d'uso e dei suoi scenari.


Suggerimenti

· Durante la Modellazione, per aggiungere il tipo date in Visual Paradigm eseguire i seguenti passi:
o Menu Window --> Menu Project Options --> Selezionare il Tab Data Type dal menu a sinistra --> Selezionare UML (language in use) --> Cliccare su Add --> digitare "date" nel prompt --> Cliccare su Ok --> Cliccare su Ok
o A questo punto sarà possibile utilizzare attributi di tipo date nelle classi
o
· Durante lo Sviluppo del codice, per utilizzare il tipo data in Java utilizzare la Class Date (import Java.Util.Date)


